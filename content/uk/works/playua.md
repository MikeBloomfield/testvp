---
title: "PlayUa"
date: 2024-07-26T18:27:33+03:00
image: /images/playua/playua-thumb.webp
categories:
- brand
services:
- audio-branding
- sound-design
- music-composing
genres:
platforms:
developers:
contributors:
- Влад Плотніков
- Руслана Кручек
homePageWeight: 11
weight: 12
draft: false
type: "work"
---

PlayUA — це українське розважальне інтернет-видання. Його команда пише про ігри, кіноіндустрію, комікси, технології та інші аспекти поп-культури. Основні формати: огляди, аналітичні статті, авторські колонки, інтерв’ю та репортажі з найпомітніших тематичних заходів.

Якраз на одному з таких заходів співзасновник нашої агенції Влад познайомився з хлопцями з PlayUA й навіть дав їм [невелике інтерв’ю](https://www.youtube.com/watch?v=bmJ4SsnLzW4&list=PL4Jc69rq8qm9YofHKywTNcl4er6IjpfZj). Пізніше за кадром вони розговорилися про те, що YouTube-каналу видання не вистачає аудіо ідентичності. Так усе й переросло в співпрацю.

## Концепція звучання

Робота над аудіо брендом PlayUA (якого тоді навіть і в планах не було!) почалася зі створення бренд-треку. Було очевидно, що його звучання має відображати діяльність видання й загалом посилювати імідж бренду. Ба більше, трек мав сподобатися його цільовій аудиторії.

Тож ми поєднали одразу декілька музичних жанрів: рок, електроніку, оркестрову музику та українську етніку. Власне трек від початку ми бачили досить швидким та енергійним — щоби підкреслити молодий вік ЦА й завзятість команди PlayUA.

До речі, саме через музичні уподобання цільової аудиторії основою всього аранжування стало електронне й навіть танцювальне звучання. Живі, рокові електрогітари додали потрібної зарядженості треку.

Партії бандури й сопілки відсилають до того, що бренд — суто український. А ось елементи симфонічного оркестру — це данина поваги культовим оркестровим саундтрекам ігрової та кіноіндустрії.

{{<image "images/playua/pu1.jpg" "Banner"  >}}

## Челлендж

Коли ми створювали бренд-трек, ми ще не здогадувалися, що згодом будемо адаптувати його звучання до решти аудіальних точок контакту PlayUA з аудиторією. Тож коли дізналися про нове завдання, воно стало для нас цікавим челленджем.

Звичайно, бренд-трек «Live, Create, Play» — це не класична аудіо-ДНК, але він став вдалою основою для нашої подальшої роботи.

## Результат

### У співпраці з PlayUA ми створили такі елементи аудіо ідентичності:

- бренд-трек «Live, Create, Play»;
- аудіо логотип;
- ретро версії треку та логотипу до 11-ої річниці видання;
- трек для подкастів;
- трек для рубрики з відео-рев’ю;
- варіації бренд-треку для відео з рубрики «Play News»;
- сповіщення для Twitch;
- сповіщення для смартфону.

### Прослухати їх всі ви можете нижче:

{{<youtube "_o3KaC5uC_U" >}}

### А ось і приклади використання деяких елементів аудіо бренду:

#### Аудіо логотип і варіації бренд-треку

{{<youtube "JIHpzy7CuGU" >}}

#### Трек для подкастів

{{<youtube "etHNrNXKIY4" >}}

#### Трек для рубрики з відео-рев’ю

{{<youtube "Fgghy0zVyJs" >}}

#### Сповіщення для Twitch

{{<youtube "Rma56gMADuw" >}}