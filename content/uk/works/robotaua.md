---
title: robota.ua
date: 2024-07-06T15:56:55+03:00
image: /images/robotaua/robota new case pic.jpg
categories:
- brand
- app
services:
- audio-branding
- sound-design
contributors:
- Влад Плотніков
- Руслана Кручек
- Аппа
homePageWeight: 10
weight: 10
draft: false
type: "work"
---

[robota.ua](https://robota.ua/) — не просто сайт із пошуку вакансій, це — продуктова компанія, яка має свої унікальні фічі, що інтегровані у їхні продукти: пошук вакансій на мапі та їхній підбір на основі штучного інтелекту, перевірка роботодавців, конструктор резюме тощо.

Пошук роботи — це ще одна робота, тому robota.ua робить усе, щоби полегшити її — надає класні рішення, що економлять час та допомагають швидше знайти круту роботу.

## Концепція звучання
Ми познайомилися з командою robota.ua у найбільш влучний момент — коли їм був необхідний звук push-сповіщення для їхнього мобільного застосунку.

Звичайно, це завдання звучить не так уже і складно, але, як і завжди в аудіобрендингу, за одним коротким звуком стоїть ціла система, яку нам було необхідно створити. Адже за декілька секунд сповіщення має не лише привернути увагу користувача, але й викликати правильні асоціації, що посилять загальний бренд.

{{<image "images/robotaua/robota case pic.jpg" "Banner"  >}}

Тож, проаналізувавши образ і комунікацію robota.ua, а заразом і звучання головних конкурентів цієї платформи, ми створили відповідну аудіальну концепцію.

Аби виокремити robota.ua на ринку ми одразу відмовилися від електронного звучання із «желейними» синтами, яке виявилося найпоширенішим кліше ніші. Замість нього ми обрали креативний вектор, який підкреслював дружелюбність сервісу, турботу про користувачів і м’який тон загальної комунікації бренду.

Загалом звучання аудіо-ДНК robota.ua можна охарактеризувати як суміш електроніки з happy indie vibes. Лейтмотив дає відчуття впевненого руху вперед, але без поспіху, у комфортному темпі, а акустична гітара, клацання пальцями та хорові вокальні семпли посилюють відчуття людяності та підтримки.

Послухати, як ці елементи працюють разом, ви можете нижче:

{{<youtube "VlwjrL0DcVQ" >}}

## Челлендж

Головним челенджем цього проєкту стала необхідність створити такий звук, який був би зрозумілим і відгукувався максимально широкій аудиторії. Адже користувачі robota.ua шукають найрізноманітніші вакансії — від роботи в офісі до сфери обслуговування.

До речі, схожий челендж ми мали під час створення [звукової айдентики monobank](/works/monobank) (найприємніше, що саме цей кейс команда robota.ua вказала одним із референсів!).

## Результат

Протестувавши різні варіанти аудіо-ДНК і обравши найефективніший серед них, ми змогли створити signature звук сповіщення robota.ua, який ви можете почути нижче:

{{<youtube "5KTX91VfRPw" >}}
